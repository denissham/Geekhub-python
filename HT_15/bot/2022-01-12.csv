На Черкащині поліцейські виявили фальшиві документи у водія,"Поліцейські зупинили автомобіль, водій якого порушив ПДР в Умані на вулиці Визволителів. Про це інформує пресслужба патрульної поліції у Черкаській області.Поліцейські взяли свідоцтво про реєстрацію транспортного засобу водія на перевірку та виявили у ньому ознаки підробки.Також номер кузова автомобіля був не зареєстрований на території України.На місце патрульні викликали слідчо-оперативну групу для подальшого з’ясування всіх обставин.Як повідомляла vikka.ua, у черкаську школу викликали поліцію і швидку","#підроблені документи,#новини Черкас,#черкаські новини,#новости Черкассы,#новини Черкаси сьогоднні,#підроблення документів,#поліція черкащина,",https://www.vikka.ua/novini/na-cherkashhini-policejski-viyavili-falshivi-dokumenti-u-vodiya/
Для Золотоніської лікарні придбали нове обладнання,"Опорна в районі Золотоніська багатопрофільна лікарня отримала нове обладнання. Про це повідомили на сайті Черкаської ОДА.За Програмою соціально-економічного розвитку сюди придбали:– монітори пацієнта (для спостереження за життєво важливими  функціями в режимі реального часу);– артроскопічне обладнання (для проведення малоінвазивної хірургії на суглобах);– інкубатор для новонароджених.Торік у межах програми «Велике Будівництво» на Черкащині капітально оновили вісім приймальних відділень в опорних медзакладах: Черкаській обласній лікарні, Третій Черкаській міській лікарні, міських лікарнях Сміли й Умані, опорних багатопрофільних лікарнях Золотоноші, Канева, Корсуня й Звенигородки.Читайте також: Новий корпус кардіоцентру в Черкасах обійдеться в 900 млн грн.","#медицина,#лікарі,#лікарня,#обладнання,#оновлення,#Золотоніська багатопрофільна лікарня,",https://www.vikka.ua/novini/zdorovya/dlya-zolotoniskoyi-likarni-pridbali-nove-obladnannya/
У Черкасах повідомили про замінування всіх шкіл (ОНОВЛЕНО),"Зранку, 12 січня, надійшло анонімне повідомлення про замінування всіх шкіл у Черкасах. Про це інформує на своїй фейсбук-сторінці заступниця міського голови Черкас Анастасія Чубіна.Зараз відбувається евакуація дітей зі шкіл. Навчання сьогодні буде проводитись у дистанційній формі«Ця ситуація приносить певні незручності, проте ризикувати життям та здоров’ям учнів та освітян ми не можемо», – повідомляє Анастасія Чубіна.Зараз слідчо-оперативні групи, вибухотехніки, кінологи, працівники управління патрульної поліції та батальйону поліції особливого призначення перевіряють навчальні заклади. Про це повідомляє пресслужба ГУНП в Черкаській області.Правоохоронці ретельно обстежують приміщення навчальних закладів та прилеглі до них території на предмет виявлення вибухонебезпечних речовин чи предметів.Текст повідомлення про замінування має приблизно ось такий вигляд:Як повідомляла раніше vikka.ua, іноземця, який повідомив про замінування СБУ, затримали в Черкасах","#замінування,#новини Черкас,#новости Черкассы,#школи замінування,#замінування черкаси,",https://www.vikka.ua/novini/u-cherkasax-povidomili-pro-zaminuvannya-vsix-shkil/
Псевдомінера засудили у Черкасах,"Засуджено псевдомінера, мешканця міста Вінниця, який в березні 2018 року зателефонував до поліції та повідомив про замінування ресторану «Чайка» у Черкасах. Про це повідомляє пресслужба Черкаської окружної прокуратури.Судом обвинуваченого визнали винним у вчиненні кримінального правопорушення, передбаченого ч. 1 ст. 259 Кримінального кодексу України.Зловмиснику призначили покарання у вигляді 3 років позбавлення волі із застосуванням випробувального терміну на строк 1 рік 6 місяців.Як повідомляла vikka.ua, у Черкасах повідомили про замінування всіх шкіл.","#правопорушення,#замінування,#новини Черкас,#черкаські новини,#новости Черкассы,#замінування черкаси,#замінування ресторану,",https://www.vikka.ua/novini/u-cherkasax-zasudili-psevdominera-zakladu/
"12 січня: історичний дайджест, іменинники і прикмети","12 січня відзначають:День українського політв’язняВсесвітній день донькиДень гарячого чаюДень поезії на роботіДень «Дотримуйтеся свого новорічного рішення»День казково диких людейМіжнародний день «Поцілуй рудого»День пам’яті в ТуркменістаніНаціональний день молоді в ІндіїНаціональний день глазурованих пончиків в США Церква вшановує пам’ять мучениці Онисії Солунської.  Цей день в історії29 до н. е. – за рішенням римського сенату зачинилися двері храму Януса в Римі – на знак завершення громадянських воєн, які тривали майже сто років. Трапилося це вп’яте у римській історії.1528 – Густав I коронований на короля Швеції – перший із династії Ваза.1801 – російський імператор Павло I видав розпорядження про похід на Індію. У похід був відправлений експедиційний корпус кількістю 22 500 козаків під командою отамана, генерала від кавалерії графа Федора Орлова-Денисова. Після вбивства батька новий імператор Олександр I першим указом поверне козаків назад.1879 – почалася війна між британськими колоністами в Південній Африці і місцевими племенами зулусів.1906 – вийшов перший номер газети «Киевская мысль».1913 – Йосип Джугашвілі вперше підписався псевдонімом «Сталін».1920 – створена Червона Українська галицька армія (ЧУГА).1921 – у Харкові більшовики створили Постійну нараду з питань боротьби з бандитизмом (де-факто – повстанським рухом) в Україні.1923 – у Кривому Розі ДПУ «викрило» велику українську повстанську організацію. Заарештовано понад 200 осіб.1923 – у Харкові РНК УСРР прийняла постанову «Про вшанування сорокарічної сценічної діяльності М. Заньковецької». Їй було присвоєне звання народної артистки УСРР, призначено підвищену довічну пенсію та перейменовано на її честь колишній Троїцький народний будинок на Театр ім. Заньковецької.1932 – Хетті Кереуей, демократка з Арканзасу, стала першою жінкою-сенатором.1936 – в СРСР створено спортивне товариство «Локомотив».1938 – німецький археолог Вільгельм Кеніг при розкопках під Багдадом виявив предмет, який виявився найдавнішою батареєю з гальванічних елементів.1939 – у Полтаві почали курсувати перші шість таксі.1942 – рейхскомісар України видав постанову про застосування суворих заходів покарання щодо гірників, що ухиляються від реєстрації на біржі праці і тим самим саботують наказ німецької влади про обов’язкову трудову повинність.1944 – війська 1-го Українського фронту оволоділи містом Сарни, районним центром Дубровиця і зайняли ще 60 населених пунктів.1950 – в СРСР знову запроваджена смертна кара за зраду, шпигунство і саботаж.1951 – набрала чинності Конвенція про попередження злочину геноциду і покарання за нього, ухвалена Генеральною Асамблеєю ООН 9 грудня 1948 р.1954 – в австрійській провінції (землі) Форарльберг внаслідок сходження лавини загинули 200 людей. Через 9 годин друга лавина поховала під собою ще 115 осіб.1964 – Римський Папа Павло VI призначив митрополита Йосипа Сліпого членом конгрегації для Східної церкви.1965 – мер міста Торонто (Канада) підписав прокламацію про проголошення 22 січня «Днем української незалежності».1967 – вперше кріоноване тіло людини – професора психології Університету Каліфорнії Джеймса Бедфорда.1970 – самопроголошена східними провінціями Нігерії Республіка Біафра після тривалої боротьби за незалежність була змушена капітулювати. Завершилася Нігерійська громадянська війна, в якій загинуло від 700 тисяч до 2 мільйонів осіб (переважно через голод і хвороби).1972 – у Києві та Львові арештували 19 осіб – учасників різдвяної коляди. Таким чином КГБ УРСР розпочав операцію «Блок», заарештувавши велику групу українських дисидентів. У Києві: Василь Стус, Іван Світличний, Євген Сверстюк, Леонід Плющ. У Львові до слідчої в’язниці потрапили В’ячеслав Чорновіл, Ірина Стасів-Калинець, Іван Гель.Вертеп у домі Садовських у Львові1981 – прем’єра знаменитого серіалу «Династія» на телеканалі Ей-Бі-Сі.1990 – Румунія першою з країн Східної Європи і колишніх членів Організації Варшавського договору заборонила Комуністичну партію.1991 – обидві палати Конгресу США дозволили президенту Джорджу Бушу використовувати силу для припинення агресії Іраку в Кувейті.1995 – у Лос-Анджелесі почався резонансний суд над О Джей Сімпсоном – зіркою американського футболу, обвинуваченим у вбивстві колишньої дружини і її приятеля. Незважаючи на переконливість доказів, футболіста виправдали.1998 – 19 країн-членів Євросоюзу підписали протокол про заборону клонування людини.2005 – із мису Канаверал запущено космічний апарат «Deep Impact», розроблений для вивчення будови ядра комети Темпля-1.2006 – у Туреччині вийшов з тюрми після 25 років ув’язнення Мехмет Алі Агджа, який здійснив замах на Папу Римського Івана Павла ІІ.2007 – Китай збив власний метеорологічний супутник, здійснивши, таким чином, перше застосування зброї у космосі за останні двадцять років.2008 – створено кримськотатарську вікіпедію. Цього дня народилися1591 – Хосе де Рібера, видатний художник Іспанії XVII століття, що довго жив і працював у місті Неаполь, Італія.1597 – Франсуа Дюкенуа, відомий італо-фламандський скульптор XVII століття, представник стилю бароко.1628 – Шарль Перро, французький письменник-казкар.1701 – Василь Григорович-Барський, український мандрівник, вчений-орієнталіст, письменник.1711 – Гаетано Латілла, італійський оперний композитор.1715 – Жак Дюфлі, французький клавесиніст і композитор.1729 – Едмунд Берк, ірландський державний діяч, член Парламенту Великої Британії, публіцист, мислитель. Основоположник теорії британського консерватизму.1777 – Степан Давидов, український композитор, співак і диригент.1800 – Ежен Луї Ламі, французький живописець, учень Антуана Жана Гро, Ораса Верне та Французької академії мистецтв.1822 – Етьєн Ленуар, винахідник двигуна внутрішнього згоряння.1832 – Єлизавета Милорадович, українська громадська діячка і меценатка.1873 – Василь Григорович Кричевський, архітектор музею Т.Г. Шевченка у м. Канів.1876 – Джек Лондон, американський письменник.1878 – Гнат Хоткевич, український письменник, бандурист, композитор, громадсько-політичний діяч, мистецтвознавець, етнограф.1880 – Василь Безкоровайний, український композитор, диригент й педагог.1893 – Герман Герінг, діяч Третього Рейху.1893 – Михайло Гуревич, радянський авіаконструктор, заступник головного конструктора ОКБ-155. Закінчив літакобудівний факультет Харківського технічного інституту. На початку кар’єри займався конструюванням і будівництвом планерів у Харкові.1907 – Сергій Корольов, вчений-винахідник, конструктор ракетно-космічних систем, академік АН СРСР.1908 – Жан Делануа, французький актор, кінорежисер, сценарист, володар золотої пальмової гілки Каннів.1909 – Марія Примаченко, українська народна художниця, представниця «наївного мистецтва».1929 – Микола Мащенко, український кінорежисер, сценарист, письменник.1936 – Раймонд Паулс, латвійський композитор.1941 – Володимир Мулявін, білоруський музикант, композитор, засновник і художній керівник білоруського вокально-інструментального ансамблю «Пісняри».1944 – Джо Фрейзер, американський боксер, олімпійський чемпіон 1964, чемпіон світу у важкій вазі 1970 – 1973 (версії WBC та WBA).1947 – Василь Кузьмич Збарський, вчений-економіст, доктор економічних наук, професор, уродженець с. Скотареве (нині Шполянської ОТГ Звенигородськогорайону).1949 – Харукі Муракамі, популярний японський письменник і перекладач.Харукі Муракамі1960 – Станіслав Боклан, український актор театру та кіно, народний артист України.1974 – Мелані Чісхолм, британська попспівачка та автор-виконавець, колишня учасниця гурту «Spice Girls».1986 – Джемма Артертон, англійська актриса, знялась у фільмах «Квант милосердя», «Битва титанів», «Принц Персії: піски часу» та інших.1986 – Злата Огнєвіч, українська співачка. Представниця України на пісенному конкурсі Євробачення 2013, посіла третє місце.1990 – Сергій Карякін, український шахіст. У віці 12 років і 211 днів став наймолодшим гросмейстером в історії, внесений у Книгу рекордів Гіннесса. Померли1537 – Лоренцо ді Креді, представник Флорентійської школи живопису, учень Андреа Верроккіо і його спадкоємець.1665 – П’єр Ферма, французький математик, основоположник аналітичної геометрії і теорії чисел.1705 – Лука Джордано, талановитий представник неаполітанської школи живопису, художник доби бароко.1856 – Людовит Штур, словацький поет, філолог, громадський діяч, ідеолог словацького національного відродження.1909 – Герман Мінковський, німецький математик.1931 – Джованні Больдіні, італійський художник доби декадансу.1944 – Лука Бич, перший голова Кубанського Краєвого Уряду, кубанський український політичний діяч.1948 – Соломон Міхоелс, радянський театральний актор і режисер; убитий співробітниками МГБ.1976 – Агата Крісті, англійська письменниця детективного жанру.1986 – Людвіг Бірман, німецький астроном.1998 – Сергій Адамович, український художник-графік.2009 – Клод Беррі, французький кінорежисер Сьогодні іменини святкують:Онисія, Федора, Макар, Ірина, Антон, Орина, Федосія, Лев, Ярина, Гедеон, Давид, Йосип, Яків, Марія. Прикмети 12 січня:– Вітер південний – рік буде врожайним, а літо – теплим.– Йде сніг – літо буде дощовим.– Горобці голосно цвірінькають – до відлиги.– Віє західний вітер – в річках буде багато риби.– Якщо день сонячний – скоро буде потепління. Цитата дня:«Удавай, що ти в безладі, коли добре організований, корч із себе боягуза, якщо сміливий, прикидайся слабким, коли тебе сповнюють сили».Сунь-Цзи","#черкаські новини,#новини черкаси,#день в історії,#прикмети,#історичний дайджест,#хто народився,#хто помер,#яке сьогодні свято,#1 січня,",https://www.vikka.ua/novini/12-sichnya-istorichnij-dajdzhest-imeninniki-i-prikmeti/
Із лютого правоохоронці отримуватимуть більшу зарплатню,"Заробітні плати українським правоохоронцям збільшать на 10% із лютого 2022 року. Про це повідомив міністр внутрішніх справ Денис Монастирський.За його словами, підвищувати зарплати й виплати необхідно системно й планово, базуючись на досягненні конкретних результатів роботи.– Враховуючи, що в бюджетах на останні два роки не було закладено коштів на підвищення грошового забезпечення, а доплати відбувались точково, за рахунок так званого «ковідного фонду», на 2022 рік в Законі про держбюджет на це передбачено додаткових 2,8 млрд грн. Лише на зарплати Нацполіції додатково виділено 1 млрд грн, – пояснив Монастирський.За його словами, президент доручив Уряду збільшити зарплати працівникам системи МВС усіх категорій на 10% уже з 1 лютого. Йдеться не тільки про працівників поліції, а й рятувальників, прикордонників, нацгвардійців, працівників міграційної служби.Кошти для такого підвищення вдалося отримати завдяки спецоперації «Акциз», що розпочата проти нелегальної реалізації підакцизних товарів з 1 листопада минулого року. За два останні місяці 2021 року це забезпечило надходження додаткових 2,3 млрд грн.З огляду на це, підвищення зарплатні правоохоронцям Монастирський вважає, зокрема, і результатом роботи його команди.– Моя особиста позиція: усі кошти, які додатково надходять до бюджету по акцизних платежах мають скеровуватись на підвищення оплати праці працівників системи МВС, які, дбаючи про безпеку українців, щодня ризикують власним життям та здоров’ям, – заявив міністр.Денис Монастирський також повідомив, що з лютого буде відновлено право поліціянтів та рятувальників на пільговий фінансовий лізинг на житло.Читайте також: Поліція перевірила усі школи в Черкасах: міну не знайшли (ВІДЕО).","#прикордонники,#поліція,#МВС,#заробітна плата,#виплати,#Денис Монастирський,#нацгвардія,",https://www.vikka.ua/novini/groshi/iz-lyutogo-pravooxoronci-otrimuvatimut-bilshu-zarplatnyu/
ВІККА – Новини (12.01.2022)  (ВІДЕО),"Повний випуск ВІККА – Новин в якому ми розкажемо вам про замінування шкіл, настання морозів, підвищення тарифів на тепло та багато іншого.","#ВІККА,#новини черкаси,#випуск,",https://www.vikka.ua/novini-na-vikka/vikka-novini-12-01-2022-video/
В Черкасах “замінували” усі школи (ВІДЕО),"Анонімне повідомлення про замінування усіх шкіл міста надійшло сьогодні вранці. Освітяни спрацювали оперативно – дітей евакуювали, а навчання перевели на дистанційку. Оперативники ж від вранішнього сигналу тривоги і протягом цілого дня перевіряють один учбовий заклад за іншим. ","#школа,#вибухівка,#замінування,",https://www.vikka.ua/novini/v-cherkasax-zaminuvali-usi-shkoli-video/
Поліція перевірила усі школи в Черкасах: міну не знайшли (ВІДЕО),"Правоохоронці перевірили шкільні приміщення у Черкасах. Вибухонебезпечних предметів не виявили. Поліція відкрила кримінальне провадження за фактом неправдивого повідомлення про замінування навчальних закладів, яке надійшло сьогодні вранці. Про це повідомляє пресслужба Поліції Черкаської області.Сьогодні, 12 січня, до поліції надійшло повідомлення про те, що усі школи в місті Черкаси заміновано. Лист анонімно надіслали на електронну адресу спеціальних служб.Перевіряти навчальні заклади негайно виїхали слідчо-оперативна група, спеціалісти-вибухотехніки, кінологи та співробітники інших служб поліції Черкас. Правоохоронці провели евакуацію людей й обстежили приміщення та прилеглі території. Жодних вибухонебезпечних предметів не виявили.Наразі за вказаним фактом відкрито кримінальне провадження за частиною 1 статті 259 (Завідомо неправдиве повідомлення про загрозу безпеці громадян, знищення чи пошкодження об’єктів власності) Кримінального кодексу України.Санкція статті передбачає покарання у вигляді позбавлення волі на строк від 2 до 6 років. Правоохоронці працюють над встановленням особи, яка надала неправдиве повідомлення.Як повідомляла раніше vikka.ua, у Черкасах повідомили про замінування всіх шкіл (ОНОВЛЕНО)","#школа,#поліція,#замінування,#черкаські новини,#новини черкаси,",https://www.vikka.ua/golovni-novini/policiya-perevirila-usi-shkoli-u-cherkasax-minu-ne-znajshli-video/
Що знайшла поліція в школах Черкас після «замінування»,"Що знайшла поліція Черкас і надзвичайники в черкаських школах після повідомлення про замінування? Як спрацювали служби після повідомлення про наявність вибухівки у навчальних закладах? Яку відповідальність понесе мінер, якщо його таки спіймають?На ці та інші запитання в студії телеканалу ВІККА відповідала речниця Поліції в Черкаській області Зоя Вовк. Вона стала гостем студії в ВІККА-Новинах.Переглянути новини можна сьогодні о 18:50 та 21-00.Як повідомляв сайт vikka.ua, ексдепутат з Черкас претендує на посаду директора драмтеатру","#замінування,#школи,#новини Черкас,#ВІККА-Новини,#Зоя Вовк,",https://www.vikka.ua/novini/shho-znajshla-policiya-v-shkolax-cherkas-pislya-zaminuvannya/
Новий корпус кардіоцентру в Черкасах обійдеться в 900 млн грн,"За два роки для Черкаського обласного кардіоцентру мають збудувати новий корпус серцево-судинної хірургії з сучасними операційними та високотехнологічним обладнанням. Про це розповіли очільники області під час презентації проєкту в комунальному закладі.Новий корпус матиме приймальне відділення, діагностичний центр, операційне відділення, відділення анестезіології, інтенсивної терапії, сучасний гелікоптерний майданчик для запровадження санавіації, що допоможе зменшити рівень смертності від серцево-судинних захворювань тощо.Через брак потужностей сьогодні медики не можуть надати кваліфіковану медичну допомогу всім, хто цього потребує. Сподіваються, що з відкриттям нового корпусу в кардіоцентрі дбатимуть не лише про черкащан, а й про жителів сусідніх областей.– Упродовж минулого року наші медики зробили 1,5 тисяч операцій на серці, близько 300 – на відкритому серці, 1700 коронарографій, 242 пацієнти отримали кардіостимуляцію. За 2021 рік пролікували 623 інфаркти міокарда тощо. Новий корпус допоможе покращити якість надання послуг, відкрити нові напрямки, збільшити потік пацієнтів, – розповів завідувач кардіохірургічного відділення кардіоцентру Олег Журба.Торік на виготовлення ПКД цього корпусу з обласного бюджету спрямували 3,5 млн грн.Як розповів заступник голови Черкаської обласної ради Сергій Лісовий, депутати надали під будівництво земельну ділянку, що раніше належала санаторію «Сосновий бір». Фахівці управління майном обласної ради підготували технічну документацію, і тепер треба передати кардіоцентру право на користування цією землею.Голова Черкаської ОДА Олександр Скічко зауважив, що вартість виконання проєкту становить понад 900 млн грн. Ці гроші планують залучити з держбюджету.Читайте також: Тисяча за вакцинацію: виплати зможуть отримати й діти.","#Черкаси,#медицина,#медики,#Олександр Скічко,#хірургія,#кардіоцентр,#серцево-судинні захворювання,#корпус,#кардіологічний центр,#Олег Журба,#Сергій Лісовий,",https://www.vikka.ua/novini/zdorovya/novij-korpus-kardiocentru-v-cherkasax-obijdetsya-v-900-mln-grn/
Черкаські легкоатлети здобули три медалі всеукраїнських змагань,"XXVI всеукраїнські змагання в приміщенні «Різдвяні старти» відбувся з 8 по 9 січня у Києві. Про це інформує пресслужба Управління у справах сім’ї, молоді та спорту Черкаської ОДА.Цими змаганнями легкоатлети відкрили сезон 2022. За медалі змагались спортсмени з усієї України.Черкаську область також була представлена спортсменами, які вибороли три медалі.Тетяна Безшийко у бігові на 400 метрів здобула золоту медаль. Легкоатлетка встановила особистий кращий рекорд – 55.00 секунди.Світлана Марусенко посіла друге місце зі штовханням ядра. Її результат – 14 метрів 39 сантиметрів.Олександра Левченко здобула срібло у бігові на 2000 метрів з перешкодами. Дівчина показала результат-6:59,36.Як повідомляла vikka.ua, триатлоністка стала кращою спортсменкою місяця на Черкащині.","#черкаський спорт,#новости Черкассы,#новини черкаси сьогодні,#спорт Черкаси,#новини Черкаси черкаські новини,#новини спорт Черкаси,",https://www.vikka.ua/novini/cherkaski-legkoatleti-zdobuli-tri-medali-vseukrayinskix-zmagan/
"Найхолодніше цієї ночі було в Умані, Звенигородці та Жашкові","Помірні морози охопили Черкащину та сусідні області. Проте, хмарність дещо захищала повітря від додаткового охолодження і мінімальні температури на поверхні ґрунту і в повітрі майже не відрізнялися. Про це повідомляє керівник Черкаського гідрометцентру Віталій Постригань.Сьогодні на 8 ранку мінімальні температури по області становили 11-13º морозу.Вдень 12 січня, залишки снігових хмар ще можуть іноді підсипати невеликим снігом, утримається помірний мороз 9-11º та посилений вітер, який посилюватиме відчуття холоду. На дорогах та тротуарах слизько, будьте уважні та обережніВночі похолодає ще більше: прогнозують 14-19º морозу Але вже завтра вдень морози послабляться.У зв’язку з посиленням морозів на водних об’єктах області відбувається відновлення та посилення льодових явищ. Проте, морози не тривалі, тому лід ненадійний і виходити на нього небезпечно.Наявність снігу на полях висотою 1-6 см та нетривалість похолодання не створять загрози для зимуючих культур.Як повідомляла раніше vikka.ua, як депутати Новий Рік святкували? (ВІДЕО)","#погода,#Умань,#синоптик,#новини черкаси,",https://www.vikka.ua/novini/najxolodnishe-ciyeyi-nochi-bulo-v-umani-zvenigorodci-ta-zhashkovi/
"У Черкасах затримали чоловіка, який ледь не вбив свого товариша","Нетверезий чоловік під час сварки схопив ножа і вдарив ним товариша. Про це інформує пресслужба ГУНП в Черкаській області.Про інцидент у поліцію повідомили 10 січня, близько 19:00.Із ножовим пораненням до лікарні доставили 24-річного жителя Черкас. Як з’ясувалося, він випивав у компанії знайомих чоловіків. Виник конфлікт, й один із товаришів схопив ножа й ударив ним у груди потерпілому.Правоохоронці затримала 23-річного нападника. Йому оголошено про підозру у вчинені кримінального правопорушення (ч. 1 ст. 121 – Умисне тяжке тілесне ушкодження ККУ). Зараз вирішують питання про обрання підозрюваному запобіжного заходу.За вчинене чоловіку загрожує покарання у вигляді позбавлення волі строком до 8 років. Слідство триває.Читайте також: На Черкащині судитимуть іноземця, який перевіз у собі майже 1 кг кокаїну.","#Черкаси,#кримінал,#поліція,#поранення,#ножове поранення,#нетверезий чоловік,#ГУНП в Черкаській області,",https://www.vikka.ua/novini/u-cherkasax-zatrimali-cholovika-yakij-led-ne-vbiv-svogo-tovarisha/
У Черкасах продають приміщення біля ринку за 1 млн грн,"Мерія Черкас виставила на продаж з аукціону приміщення колишньої Придніпровської СУБ, що розташоване за ринком «Сєдова». Також свого часу тут розміщувалася адміністрація РЕУ-1 та СУБ “Митниця”. Про це повідомляється на порталі “Прозоро. Продажі”.Продається напівпідвальне приміщення, площею 379 м. кв. Стартова ціна – 1 млн. грн.Мерія Черкас не вперше намагається продати це приміщення. Спершу мали намір виставити на «прямий продаж» орендарю. Проте він не потягнув таку суму. Зрештою виконавчий комітет Черкаської міської ради ухвалив рішення продати з аукціону.Вартість 1 кв. метра нерухомості при стартових позиціях – 2600 грн за метр квадратний. Кошти від продажу комунальних об’єктів нерухомості надходять до бюджету розвитку Черкас. На сесії міської ради, яка відбулася 11 січня, депутати ухвалили загальний обсяг бюджету розвитку у понад 1 млрд. грн.Як повідомляв сайт vikka.ua, у Черкасах здають в оренду приміщення квиткових кас","#Черкаси,#аукціон,#оренда,#продаж,#новини Черкас,#новини Черкащини,#мерія Черкас,#нерухомість Черкас,#комерційна нерухомість,",https://www.vikka.ua/novini/u-cherkasax-prodayut-primishhennya-bilya-rinku-za-1-mln-grn/
У Черкасах чоловік трощив автівки сусідів,"У Черкасах через особисту неприязнь до сусідів нетверезий чоловік трощив їх автівки. Про це інформує пресслужба Управління поліції охорони в Черкаській області.Уночі, близько третьої години, надійшов сигнал «тривога» з квартири на вулиці Григорія Сковороди.Прибувши на місце події, наряд реагування виявив розлюченого чоловіка у стані алкогольного сп’яніння, який трощив автівки, припарковані на території житлового комплексу. На вимогу припини свої дії, чоловік відреагував агресивно та почав кидатися в бійку з правоохоронцями.Як з’ясувалося, після сварки з сусідами – власниками пошкоджених транспортних засобів, 43-річний чоловік вирішив таким чином їм «помститися». Свідком правопорушення став небайдужий мешканець будинку, який викликав поліцію охорони.На місце події викликано слідчо-оперативну групу. Затриманого доставлено до Черкаського РУП.Як повідомляла vikka.ua, у Черкасах повідомили про замінування всіх шкіл","#хуліганство,#новини Черкас,#черкаські новини,#новости Черкассы,#трощив автівки,",https://www.vikka.ua/novini/u-cherkasax-cholovik-troshhiv-avtivki-susidiv/
"«Більше витоптали, ніж поїли» – на Уманщині селяни потерпають від нашестя кабанів  (ВІДЕО)","У селі Поташ Уманського району місцеві жителі зафільмували близько двох десятків диких кабанів, які блукають вулицями. Відео опубліковано на YouTube-каналі Uman ONLINE.Місцеві люди зізнаються, що дикі кабани на сільських вулицях – для них це давно не дивина. Тварини вже другий рік поспіль тероризують село.Фото ілюстративне«Раніше витоптали мені всю озиму цибулю. І не лише мені. Де хотіли, там і ходили. Але більше паслися на полі із кукурудзою. Фермеру чималу шкоду наробили. Більше витоптали, ніж поїли. Декілька разів на день їх бачила. Ходили дорогою, купалися в калюжах. А це кілька днів тому люди знову їх помітили. На краю села десь у занедбаних хатах мешкають. Людей уже не бояться. Наче не в селі живемо, а в зоопарку», – розповіла місцева мешканка.Від диких свиней страждають села двох громад.«Вони шкодять в Рогах, Паланочці, Мошурові та Романівці, окрім Поташі, – каже колишній сільський голова Поташі Сергій Тарамбула. – Потрібно, щоб керівництво щось почало робити. Але ж і вистріляти, щоб зменшити поголів’я, не можна. Штрафи великі. Десь зайде до якогось дядька на город, той замахнеться сокирою і поліція одразу буде в нього. Нікому за селянина заступитись».Окрім кабанів, на полі помітили й оленів. Селяни підозрюють, що тварини могли вирватися із вольєрів місцевого агропідприємства. Таке траплялося й раніше. Тоді звірів відловили та повернули назад.Як повідомляла раніше vikka.ua, найхолодніше цієї ночі було в Умані, Звенигородці та Жашкові","#новини,#Умань,#підприємство,#Уманщина,#Поташ,#Новини Черкащина,#кабани,",https://www.vikka.ua/novini/bilshe-vitoptali-nizh-poyili-na-umanshhini-selyani-poterpayut-vid-nashestya-kabaniv-video/
Черкаські батьки обурюються: «Що може статися за дві години?»,"Черкащанка Квіточка Матяшенко обурюється, чому влада так довго зволікала із евакуацією дітей із шкіл. Нагадаємо, що сьогодні зранку надійшло повідомлення про замінування всіх черкаських закладів освіти. Дітей евакуювала, навчання проводяться дистанційно.Жінка виклала на своїй сторінці хронологію подій:О 9:28 – про замінування повідомили деякі ЗМІО 9:30- заступниця міського голови Черкас Анастасія Чубіна написала у себе на сторінці Фейсбук про замінування шкіл.О 9:37 –  інформація з’явилася на офіційній сторінці Поліції Черкаської областіО 9:49 – батьки почали отримувати повідомлення зі шкіл, що потрібно забрати дітей, бо школи, мовляв, заміновані.«І вишенька на торті: лист з погрозою про замінування шкіл у Черкасах прийшов о 8:02 до Служби безпеки України. Майже 2 години моя дитина знаходилася в можливо замінованій школі!! Я злюсь. Мене лякає до втрати пульсу, що могло статися за 2 години», – написала жінка.Як повідомляв сайт vikka.ua, у Черкасах продають приміщення біля ринку за 1 млн грн","#СБУ,#поліція,#реакція,#батьки,#замінування,#школи,#новини Черкас,#мерія Черкас,#замінування шкіл,",https://www.vikka.ua/novini/cherkaski-batki-oburyuyutsya-shho-mozhe-statisya-za-dvi-godini/
224 черкащани захворіли за добу на COVID-19,"На Черкащині за останню добу виявили 224 випадків захворювань на COVID-19. Про це повідомила заступниця голови Черкаської ОДА Лариса Кошова.Також за добу 127 черкащан виздоровіли від коронавірусу. З лабораторно підтвердженим COVID–19 лікуються 3 944 жителі області.За даними МОЗ, в області померло за добу 5 жителів.Від початку кампанії в області провели 954 567 щеплень. Першу дозу отримало 481 665 осіб, завершили вакцинацію 470 552 людини.На Черкащині вакцинують у 102 пунктах щеплень, 32 центрах вакцинації та 25 мобільних бригад.Як повідомляла vikka.ua, протягом року на Черкащині провели понад 18 тисяч «карантинних» перевірок","#covid-19,#новини Черкащини,#новости Черкассы,#covid-19 на Черкащині,",https://www.vikka.ua/novini/224-cherkashhani-zaxvorili-za-dobu-na-covid-19/
Нове меню в черкаських школах: що змінилося?,"Із 10 січня в черкаських школах запроваджена нова система харчування. Про це повідомили в департаменті освіти та гуманітарної політики ЧМР.Тепер у їдальнях для черкаських школярів передбачені різноманітніший раціон, можливість обрати страву (страва на вибір) і приготування популярних страв світової кухні. Меню розробили за рецептами шеф-кухаря Євгена Клопотенка, доповнили й іншими варіантами страв.За словами заступниці міського голови Анастасії Чубіної, у приготуванні нових страв зробили акцент на збалансованому й корисному харчуванні:– зменшили норми споживання хліба, кількість солі та цукру;– врегулювали калорійність страв;– збільшення кількості та різноманітності каш: крім рисової, гречаної та вівсяної до меню додали булгур, пшоняну крупу, сочевицю та кускус.– збільшилась кількість фруктів, овочів та м’яса.– Ми розуміємо, що не кожній дитині сподобаються несолоні страви або несолодкі напої, тому, щоб повноцінно впровадити нове меню, необхідно спільно з працівниками шкіл, батьками проводити роз’яснювальну роботу та прищеплювати школярам культуру здорового й корисного харчування, – сказала Чубіна.Відтепер у школах заборонено годувати дітей м’ясними та рибними продукти промислового і кулінарного виробництва, грибами, непастеризованим молоком та молочними продуктами, виготовленими з непастеризованого молока, непастеризованими соками, газованими напоями та кавою. Крім цього, заборонено продавати кондитерські вироби та солодкі зернові продукти, вироби з кремом, морозиво, харчові концентрати.Посадовиця наголосила, що для приготування здорової та корисної першочерговою необхідністю є оновлення матеріально-технічної бази та оснащення їдалень у черкаських школах.","#Черкаси,#харчування,#школи,#департамент освіти,#меню,#шкільне меню,#Анастасія Чубіна,#їдальні,",https://www.vikka.ua/novini/nove-menyu-v-cherkaskix-shkolax-shho-zminilosya/
Ексдепутат з Черкас претендує на посаду директора драмтеатру,"Ексдепутат Черкаської міської ради, а нині головний адміністратор Черкаського драматичного театру, Олександр Давиденко претендує на посаду директора цієї установи. Окрім нього керівником Драматичного театру виявили бажання стати ще п’ятеро осіб.Нагадаємо, що наприкінці минулого року обласна влада оголосила конкурси на посади директорів шести комунальних закладів, серед яких Черкаський обласний драматичний театр.Олександр Давиденко був депутатом Черкаської міської ради у період 2006-2010 років. Очолював управління інспектування міськвиконкому, працював в обласній адміністрації, керував «Гончаренко – центром».Олександр ДавиденкоОкрім Олександра Давиденка на посаду директора Черкаського драматичного театру претендують:Петро Ластівка, нинішній керівник закладуВолодимир Єфімов, у минулому керівник «Дружби народів», а нині очільник театру у Кропивницькому.Наталія Мамалига, актриса драматичного театру, музикантРоман Бурлаков, заступник директора Черкаського обласного драматичного театру.Руслан Паскалов, підприємець.Як повідомляв сайт vikka.ua, Ластівка вирішив знову очолити черкаський театрЗапршуємо приєднатися до насТелеграм –  t.me/vikka_newsФейсбук –  www.facebook.com/TelekanalVIKKA","#конкурс,#культура,#драмтеатр,#директор,#новини Черкас,#ластівка,#Давиденко,",https://www.vikka.ua/novini/eksdeputat-z-cherkas-pretenduye-na-posadu-direktora-dramteatru/
Заочно отримали вироки троє бойовиків ДНР/ЛНР. Серед них – один із Черкащини,"За матеріалами контррозвідки СБУ ще трьох бойовиків незаконних збройних формувань так званих «Л/ДНР» заочно засуджено до 9, 10 та 11 років позбавлення волі. Один із них  – уродженець Черкащини. Про це повідомляє пресслужба Управління СБ України в Черкаській області.Усі підсудні впродовж 2014-2018 років брали активну участь у бойових діях проти Збройних Сил України і навіть обіймали «командні пости»: інструктували терористів і вербували для них новобранців.Один із засуджених – мешканець Черкащини, який тривалий час проживав на території РФ, ще на початку бойових дій на сході України приєднався до терористичного угруповання «Призрак». У складі снайперських груп цього НЗФ вів прицільний вогонь по військовослужбовцях ЗСУ. Також був кулеметником та інструктором тактики бойових дій.Інший бойовик з 2015 року командував батальйоном «4-ї окремої мотострілецької бригади 2-го армійського корпусу так званої Народної міліції «ЛНР»». Під його керівництвом найманці чинили збройний супротив силам АТО/ООС. Крім того, зловмисник вербував новобранців до терористичної організації.Також встановлено особу водія-навідника ворожого танкового батальйону, який з 2018 року брав участь у боях в районі Донецької та Луганської областей. У ході слідства встановлено, що найманець обстрілював позиції українських військових та брав участь у захопленні міста Дебальцеве і прилеглих до нього населених пунктів.Суд визнав бойовиків винними у скоєнні злочину, передбаченого ч. 1 ст. 258-3 (створення терористичної групи чи терористичної організації) Кримінального кодексу України. Вироки набули законної сили.Наразі двоє засуджених переховуються від правосуддя на тимчасово непідконтрольній українській владі території, а ще один перебуває в Росії. Зловмисників оголошено у розшук.Досудове розслідування здійснювали слідчі СБУ в Черкаській області за процесуального керівництва Черкаської обласної прокуратури.Як повідомляла раніше vikka.ua, у Черкасах затримали чоловіка, який ледь не вбив свого товариша","#прокуратура,#суд,#СБУ,#бойовик,#ДНР ЛНР,",https://www.vikka.ua/novini/zaochno-otrimali-viroki-troye-bojovikiv-dnr-lnr-odin-iz-nix-iz-cherkashhini/
Черкаська художниця представила виставку на тему жіночої сили (ФОТО),"Черкаська художниця Анастасія Ларіонті представила колекцію власних картин. До експозиції увійшли 10 витворів, виконаних у стилі реалістичного експресіонізму. Про це довідалась кореспондентка сайту ВІККА.11 січня у Черкасах молода художниця Анастасія Ларіонті презентувала виставку картин «Wild in Culture».На кожному полотні зображені коні – уособлення природи, вони вважаються одними з найкрасивіших тварин у світі. Їхня стрункість, красиві та незвичайні забарвлення не можуть не зачаровувати. Поруч з величними тваринами є розкішні дівчата, які символізують силу, незалежність, грацію, а разом вони – одне ціле.Авторка поділилась своєю пристрастю до коней: вона любить їх настільки, що на подію одягнула сукню із зображенням цих тварин. «Ларіонті – це перший кінь, на якому я вчилася їздити, від цього імені й походить мій псевдонім», – розповідає художниця.Колекцію «Wild in Culture» вона присвячує сильним жінкам, які, навіть будучи тендітними, можуть показувати свою могутність, незламність.Найулюбленішим твором є картина «Wild in Culture», яку Анастасія почала малювати на майстер-класі черкаської художниці Тетяни Черевань.Дівчина має ще дуже багато ідей, пов’язаних із цими величним створіннями і найближчим часом хоче втілити їх у життя.Побачити картини можна в магазині «Рубін» до 30-го січня.Текст і фото – Валерія ГоловачоваЯк повідомляла раніше vikka.ua, триатлоністка стала кращою спортсменкою місяця на Черкащині","#виставка,#картини,#мистецтво,#художниця,#новини черкаси,",https://www.vikka.ua/novini/cherkaska-xudozhnicya-predstavila-vistavku-na-temu-zhinochoyi-sili-foto/
На Черкащині рибалка загинув під кригою ,"Зимова риболовля забрала життя черкащанина, ще двох жителів області врятували. Про це повідомляє речниця Центру екстреної медицини Черкаської області Ірина Назарок.Виклик надійшов у диспетчерську екстренки сьогодні о 13:33. Нещасний випадок стався поблизу села Кедина Гора, що на Золотоніщині.pershyj.comП’ятеро жителів Сміли ловили рибу на річці Бистрик. Один із них провалився під лід, двоє товаришів намагалися йому допомогти. На місце події терміново прибули медики швидкої та рятувальники.Один рибалка загинув від переохолодження. Медики були змушені констатувати смерть чоловіка приблизно 60 років.Ще двох чоловіків віком 73 та 59 років медики оглянули в автівці швидкої, там вони і відігрілися. Від госпіталізації до лікувального закладу потерпілі відмовилися.Медики закликають мешканців області дотримуватися правил безпеки під час перебування на тонкій кризі. А також застерігають від небезпеки, яку таїть у собі перебування на льоду відкритих водойм. Без нагальної потреби краще відмовтеся від виходу на лід водойм взагалі! Якщо вам все ж необхідно це зробити, то слід дотримуватись правил безпеки і пам’ятати, що легковажне ставлення до правил безпеки часто іноді закінчується трагічно. Трагедією можуть обернутися і зусилля тих, хто поспішає рятувати людину, яка провалилася під лід. Бережіть себе та своїх близьких!Як повідомляла раніше vikka.ua, у Черкасах повідомили про замінування всіх шкіл (ОНОВЛЕНО)","#новини черкаси,",https://www.vikka.ua/novini/na-cherkashhini-ribalka-zaginuv-pid-krigoyu/
На черкаській набережній можуть розташувати невеликий зоопарк,"Київська компанія Transplants представили свою концепцію розвитку та благоустрою на черкаській набережній. Про це інформує пресслужба Черкаської міської ради.На черкаській набережній пропонують розташувати кінологічний майданчик, сучасні дитячі та спортивні майданчики, зони барбекю та пікніків, пляжні зони, міні-аквапарк і навіть невеличкий зоопарк з авіарієм. Цікавий також проєкт висадження іменних гайочків, створення байк-парку і сцени для проведення міських заходів.Секретар міськради Юрій Тренкін та працівники департаментів ЖКК та архітектури і містобудування розглянули їх пропозицію.«Ми запропонували цим столичним ландшафтним дизайнерам долучитися до реалізації найбільших проектів, які будуть втілюватися у Черкасах у рамках реконструкції набережної вже у цьому році. А саме: реконструкції парку «Молодіжний», «Європейський» та Долини троянд. Також їх могла б зацікавити співпраця із КП «Дирекція парків» та КП «Благоустрій», – прокоментував Юрій Тренкін.Як повідомляла vikka.ua, ексдепутат з Черкас претендує на посаду директора драмтеатру","#новини Черкас,#черкаські новини,#новости Черкассы,#черкаська набережна,#Transplants,#благоустрій черкас,",https://www.vikka.ua/novini/na-cherkaskij-naberezhnij-mozhut-roztashuvati-nevelikij-zoopark/
У черкаську школу викликали поліцію і швидку,"У черкаській школі № 12 розпилили перцевий балончик. Подія сталася ще у понеділок, коли школярі вийшли у перший день навчання після зимових канікул. Про це журналістам сайту vikka.ua стало відомо із власних джерел.Факт події підтвердили в пресслужбі Поліції в Черкаській області. На місце події були викликані поліція та швидка допомога.«О 13:11 був виклик у школу № 12. Повідомили, що там відбулося розпилення перцевого балончика. Бригада екстренки прибула до школи за 4 хвилини. Медики на місці події оглянули десятеро дітей віком 11-12 років. На момент огляду скарг на самопочуття не було ні у кого», – зазначила речниця обласного центру екстреної медичної допомоги Ірина Назарок.Правоохоронці проводять перевірку.Як повідомляв сайт vikka.ua, у Черкасах повідомили про замінування всіх шкіл (ОНОВЛЕНО)Запршуємо приєднатися до нас:Телеграм –  t.me/vikka_newsФейсбук –  www.facebook.com/TelekanalVIKKA","#новини Черкас,#газ,#школа № 12,#розпили,#баланчик,#надзвичайна подія,",https://www.vikka.ua/novini/u-cherkasku-shkolu-viklikali-policiyu-i-shvidku/
Завершилася експертиза у справі загиблого 7-річного хлопчика з Черкас,"Завершені стаціонарні судово-психіатричні експертизи стосовно підозрюваних у залишенні в небезпеці малолітнього хлопчика, який в подальшому помер. Подружжя Лясових підозрюють у залишенні дитини в небезпеці. Про це сайту vikka.ua повідомляє речниця Черкаської обласної прокуратури Світлана Андрейченко.Дії названих дідуся і бабусі загиблого хлопчика кваліфіковано за ч. 3 ст. 135 КК України. Підозрювані продовжують перебувати під вартою.Нагадаємо, наприкінці серпня 2021 року до черкаської лікарні потрапив травмований та знесилений хлопчик віком 7 років. Дитина померла, так і не прийшовши до тями.Наразі тривають заходи, що мають на меті завершення досудового розслідування.Як повідомляла раніше vikka.ua, «Не хоче їсти, п’є тільки воду»: правоохоронці оприлюднили виклик бабусі загиблого Андрійка до «швидкої» (Відео)","#прокуратура,#суд,#дитина,#Лясова,#черкаські новини,#новини черкаси,",https://www.vikka.ua/novini/zavershilasya-ekspertiza-u-spravi-zagiblogo-7-richnogo-xlopchika-z-cherkas/
